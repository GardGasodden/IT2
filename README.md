Informasjonsteknologi 2
=======================

Dette prosjektet har som mål å tilby åpne og frie oppgaver for å jobbe med alle kompetansemålene i IT2 ([INF1-01 REA3015](http://www.udir.no/kl06/INF1-01/Kompetansemaal?arst=1858830315&kmsn=130796663)).

Innholdet er ment som ressursser for elever og lærere som ønsker å bruke javascript/HTML/CSS som programmeringsspråk i IT2-undervisningen. Sidene vil fylles på og endres fortløpende, og kan anses som en Betapublisering. Jeg vil rette en stor takk til Rune Mathisen, Gløer Olav Langslet, Aslak Berby og Geir Gåsodden for faglig konsultasjon og inspirasjon.

Innholdet er bygget opp etter strukturen til kompetansemåla i faget i form av fagtekster og oppgaver. Alt innhold er lisensiert som *Creative Commons - BY* og kan gjenbrukes i henhold til disse retningslinjene. Gjennomføringen av kurset er i hovedsak oppgavedrevet. Bruk gjerne forslaget til [årsplan](https://docs.google.com/document/d/1oet8suvqiR0Jm1EV80nmOoqToBpZCIb90gMVwJLAVIY/edit#) for å se anbfalt progresjon i kurset.

Bli gjerne med i [nettverket for lærere som er interessert i IT2 med javascript på facebook](https://www.facebook.com/groups/231993360276497/?fref=ts).

Tom Jarle Christiansen , Januar 2017

--

Hovedområder i faget
====================

Planlegging og dokumentasjon
----------------------------
Hovedområdet handler om planlegging av IT-løsninger, og utvikling av disse etter gitte spesifikasjoner for å oppfylle brukernes behov. Videre dreier det seg om dokumentasjon og vurdering av IT-løsninger. Hovedområdet omfatter også utforming, dokumentasjon og vurdering av løsninger i forhold til retningslinjer for brukergrensesnitt.

Programmering
-------------
Hovedområdet handler om hvordan formelle språk kan brukes til å formulere strukturer og sette sammen instruksjoner som kan utføres av en datamaskin. Sentralt i hovedområdet er eksperimentering og problemløsning. I tillegg dreier det seg om objektorientering.

Multimedieutvikling
-------------------
Hovedområdet handler om utforming, strukturering, implementering og vurdering av multimedieapplikasjoner med tall, tekst, lyd, bilde, video og animasjoner. I tillegg omfatter hovedområdet både applikasjoner for lokal bruk og publisering over Internett.

--

>Alt innhold er lisensiert under en [Creative Commons >Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
