Beregning av energiforbruk
--------------------------

**Hjelpemidler:** Alle med unntak av kommunikasjon.
**Tid:** To skoletimer

I denne oppgaven skal du trene på eventer (hendelser). Vi skal også se på hvordan man kan lese og skrive fra tekstbokser.

**Beregning av energiforbruk**
Energiforbuk for en person beregnes ut fra faktorene **BMR** og **PAL**

* **BMR** viser den energimengden som kreves for at organene våre skal fungere, og er avhengig av __kjønn__, __alder__, __høyde__, og __vekt__.

* **PAL** er et uttrykk for ulike typer aktiviteter, som for eksempel å sitte stille eller å gå en tur.

Lag en applikasjon som:

**Oppgave 1-a**
Beregner BMR for en time for en gutt som er 18 år og 180 cm høy. Brukeren skal kunne oppgi vekten sin. Formelen for å beregne BMR for en time for denne gutten er: *BMR = 35.27 + (0.558* ** vekt)*

**Oppgave 1-b**
Beregner energiforbruket til gutten når han enten sitter stille, eller går en tur. Brukeren skalkunne velge mellom aktivitetstypene. PAL-verdien er på 1.2 når gutten sitter stille, og 1.4 når han går en tur. Dersom du multipliserer BMR med PAL-verdien, får du energiforbruket. (Energiforbruket blir oppgitt i kcal.). Du kan bruke formelen: *Energiforbruk= BMR x PAL*


**Oppgave 2**
Lag en enkel kontokalkulator der brukeren kan taste inn *innskudd, rente og antall år*. Programmet skal så beregne penger på konto på etter angitt antall år. Beregningen skal skje i en funksjon der innskudd, rente og antall år er *innparameter* og skal *returnere* antall kroner på konto. Svaret skal ha maksimalt to desimaler. Formelen for å beregne penger på konto etter x år er: ![equation](http://www.sciweavers.org/tex2img.php?eq=innskudd%20%5Ccdot%20vekstfaktor%5Ex&bc=White&fc=Black&im=jpg&fs=12&ff=arev&edit=0)

Vurderingskriterier
-------------------
* Siden skal validere uten feil og advarsler i konsollvinduet.
* Programmet skal fungere i henhold til oppgaveteksten
* På alle oppgavene skal du forklare på siden hvordan du har løst problemet.
* Oppgave 1-a og 1-b løses som en oppgave, og oppgave 2 som en annen oppgave.
* Det legges vekt på at du har en ryddig og lesbar kode, og at du har brukt hensiktsmessige variabelnavn.
* Hvis du ikke greier alle deloppgavene så kan du gå for en enklere løsning, men vil bli trukket noe for det.

---

_Denne oppgaven er en del av [eksamen i IT2 201x](http://www.udir.no). Oppgaven er tilpasset og omarbeidet av [fuzzbin](https://github.com/fuzzbin). Oppgaven er lisensiert under en [Creative Commons Navngivelse-DelPåSammeVilkår 4.0 Internasjonal lisens.](http://creativecommons.org/licenses/by-sa/4.0/)_
