Variabler del 1
===============
I nesten alle programmer behandler, lagrer og manipulerer vi tall og tekst. For å få til dette er vi helt avhengige av å kunne lagre denne informasjonen et sted. Dette gjøres ved hjelp av variabler.

En variabel i programmering brukes på samme måte som i matematikk. Det er et symbol som kan inneholde en verdi. Denne verdien kan være et tall, en tekst eller helt andre ting.

Oppgave
-------
I denne oppgaven skal du lage en nettside der du kort forteller om variabler, og hvordan disse opprettes og brukes. Vis noen eksempler. Du skal også opprette, tilordne  og skrive ut verdien av variabler med datatypene heltall, desimaltall, og tekst i konsollvinduet.

Ressurser
---------
* Du trenger en teksteditor og en nettleser til denne oppgaven.
* Les mer om variabler på [w3schools](http://www.w3schools.com/js/js_variables.asp)

Vurderingskriterier
-------------------
* Siden skal validere uten feil og advarsler i konsollvinduet.
* Du skal beskrive begrepene *deklarere* og *tilordne* på nettsiden.

Kompetansemål
-------------
* utvikle og sette sammen delprogrammer
* utvikle og sette sammen delprogrammer
* lese og bruke dokumentasjon og kode
* definere variabler og velge hensiktsmessige datatyper
* tilordne uttrykk til variabler
* programmere med enkle og indekserte variabler eller andre kolleksjoner av variabler

---

_Denne oppgaven er laget av [fuzzbin](https://github.com/fuzzbin). Oppgaven er lisensiert under en [Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)_
