# Kravspesifikasjon

[Kravspesifikasjon](https://snl.no/kravspesifikasjon), beskrivelse av hvilke brukerfunksjoner og generell ytelse et datamaskin- eller programsystem skal ha. Kravspesifikasjon utarbeides før en datamaskin anskaffes eller et programsystem utvikles, for å sikre at brukernes behov blir dekket når det gjelder funksjonalitet, ytelse og brukervennlighet.

## Eksempel på en kravspesifikasjon

1. Innledning
  * Kort beskrivelse av hvem som er målgruppen
  * Kort beskrivelse av hvordan kravspesifikasjonen er organisert

2. Overordnet systembeskrivelse
  * Beskriv hva som er hensikten med programmet/systemet

3. Ikke-funksjonelle krav (rammekrav)

Med ikke-funksjonelle krav menes de krav som ikke direkte er knyttet til programmets funksjonalitet eller virkemåte.

Dette kan for eksempel være:
  * Trenger programmet internetttilgang?
  * Er lagrede data sikret?
  * Fungerer programmet i flere nettlesere?

4. Funksjonelle krav

Med funksjonelle krav menes de krav som er knyttet til programmets funksjonalitet eller virkemåte.

  * Hva programmet skal gjøre.
  * Et eksempel på skjermbilde(r) med forklaring
  * Inndata med angivelse av hvilke datafelter som inngår.
  * For hvert datafelt angis:
    * beskrivende navn
    * symboltype: alfabetisk eller numerisk
  * hvordan inn- og utdata vises (skjermbildeutseende)
  * hvilke inn/ut-enheter funksjonen skal benytte (tastatur, dataskjerm, skriver etc.)
  * Annen relevant informasjon

Kilder: SINTEF sin mal for kravspesifikasjon og [SNL](https://snl.no/kravspesifikasjon)
